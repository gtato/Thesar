<dt><b>A</b> <i>I</i></dt><dd>1. Një nga zanoret e gjuhës shqipe dhe shkronja e parë e alfabetit të saj, e cila shënon <br/>këtë zanore. Zanorja a. Tingulli a. Shkronja a. <br/>2. si em. f. Zanorja dhe shkronja a. A-ja e vogël (e madhe). A-ja e dorës (e shtypit). <br/>A-ja nistore. <br/>3. si em. f. fig. Fillimi i një pune, pikënisja për diçka; njohuritë fillestare e më të thjeshta <br/>për diçka, abëcëja. A-ja e çështjes (e punës).Filloj nga a-ja. E bëj nga a-ja. <br/>4. Simboli i një lloji vitaminash. Vitamina A. <br/>* Nga a-ja deri te zh-ja nga fillimi deri në fund, fund e krye, tërësisht.<br/></dd>
<dt><b>ABACI</b> <i>f. fet.</i></dt><dd>1. Manastir ose kuvend i pasur katolik, që drejtohet nga një abat; ndërtesat e këtij manastiri (në vendet ku vepron kisha katolike; në të kaluarën edhe në Shqipëri). <br/>2. Treva ku shtrihet pushteti fetar i abatit.</dd>
<dt><b>A</b> <i>III pj.</i></dt><dd>1. Përdoret në fillim të një fjalie pyetëse për të theksuar më shumë pyetjen; përdoret në një fjali pyetëse retorike për të përforcuar shprehjen e pohimit, të mohimit a të dyshimit që nënkupton a jo. A do të vish? A më kupton? A e mban mend? A je mirë? A ka? A mos e di? A thua? A ka gjë më të rëndë? A nuk e di ti? A do të vijë ajo ditë? <br/>A je, si je? pyetje, që përdoret në vend të përshëndetjes, kur takohen dy veta. <br/>2. Përdoret në krye të njërës prej dy fjalive pyetëse të zhdrejta, kur e dyta lidhet me lidhëzën veçuese «apo», për të theksuar kundërvënien e veprimeve. Pyete, a do të bëhet tani mbledhja, apo u shty. Shih a erdhën, apo s'duken ende. <br/>3. Përdoret zakonisht në fund të një fjalie pyetëse, që shpreh habi, ironi, qesëndi, zemërim, miratim etj.; ë. Nuk e paske, a? Po lahet, a? S'e dashka, a? <br/>4. Përdoret zakonisht në fillim të fjalisë për të theksuar përçmimin, qesëndinë ose ironinë; ama. A, për ujë që qenka! A, për burrë që qenka! <br/>* A thua se ... sikur.</dd>
<dt><b>ABAZHUR</b> <i>m.</i></dt><dd>Mbulesë prej qelqi, prej metali ose prej një lënde tjetër, që shërben për ta mbledhur dritën e llambës elektrike në një drejtim, për të mbrojtur sytë nga drita e fortë ose për zbukurim; mbështetësja për llambën bashkë me këtë mbulesë. Abazhur tryeze (muri). Abazhur pjatë. Llambë me abazhur. Ndez abazhurin.</dd>
<dt><b>ABAK</b> <i>m.</i></dt><dd>1. arkit. Pllakë katrore në pjesën e sipërme të kreut të një shtylle. <br/>2. Copë e vogël dërrase a kartoni, që përdoret si mjet i thjeshtë për mësimin e numërimit; mjet njehsimi me gogla të ngjyrosura, të shkuara në disa radhë telash. Abak i ndarë në shtylla. Bëj një abak.</dd>
<dt><b>A</b> <i>IV pasth.</i></dt><dd>1. Përdoret për të shprehur habi kur ndodhemi papandehur përpara një të papriture; ah. A, kush qenka! <br/>2. Përdoret për të theksuar shprehjen e gëzimit të kënaqësisë, të miratimit etj.; ah. A, sa e bukur qenka! <br/>3. Përdoret kur shprehim zemërim, urrejtje, qortim, dhembje, keqardhje etj.; ah. <br/>A, sa më dhemb! A, në të zënça! <br/>4. Përdoret për të shprehur mospërfillje, ironi, qesëndi ose kundërshtim, pakënaqësi për dikë a diçka që nuk e miratojmë. A, mos e pyeti. A, jo, nuk jam në një mendje me ty. A, këtë dashke ti! <br/>5. Përdoret kur i drejtohemi një njeriu zakonisht të afërt a të njohur, me fjalë a me shprehje që kanë ngjyrime emocionale. Mirë, a derëbardhë! Ç'u bëre, a i vrarë! <br/>Mirë, a të keqen nëna! <br/>6. Përdoret kur kujtohemi papritur për diçka gjatë bisedës me dikë; aha. A, po, m'u kujtua.</dd>
<dt><b>ABANOZ</b> <i>m. bot.</i></dt><dd>Bimë e vendeve të nxehta, me dru të çmueshëm, të rëndë e të fortë, zakonisht me ngjyrë të zezë, i cili përdoret për orendi, për vegla muzikore e për punime artistike. Abanoz i zi (i kuq). Dru abanozi. Orendi prej abanozi. Vegël muzikore prej abanozi. <br/>* U bë abanoz rroi shumë kohë, jetoi gjatë.</dd>
<dt><b>ABDIKOJ</b> <i>jokal. libr.</i></dt><dd>Heq dorë zyrtarisht nga pushteti mbretëror. Abdikoi nga froni.</dd>
<dt><b>A</b> <i>II lidh.</i></dt><dd>1. Përdoret për të lidhur dy gjymtyrë të një fjalie ose dy fjali, që përjashtojnë ose që zëvendësojnë njëra-tjetrën; ose, o. Sot a nesër. Shpejt (herët) a vonë. I vogli a i madhi. Çift a tek? Atë a këtë? Bën a s'bën? Vjen a s'vjen? E di a s'e di? <br/>2. Përdoret e përsëritur për të lidhur dy gjymtyrë të një fjalie ose dy fjali që veçohen njëra nga tjetra, që i kundërvihen njëra-tjetrës nga kuptimi ose që plotësojnë njëra-tjetrën; ose. A unë a ti. A sot a kurrë. A s'e ka ditur, a e ka harruar. <br/>3. Përdoret për të lidhur dy gjymtyrët e një togfjalëshi foljor, ku folja përsëritet me mohim për ta shprehur veprimin në shkallë të lartë; apo. Këndonte a s'këndonte. Qante a s'qante. Binte a s'binte shi. <br/>* Pak a shumë shih te PAK.</dd>
<dt><b>ABA</b> <i>f. vjet.</i></dt><dd>Shajak i hollë e i rrahur mirë zakonisht i bardhë a i murrmë. Tirq (cibune) prej abaje. Punonin abanë.</dd>
<dt><b>ABDIKIM</b> <i>m. libr.</i></dt><dd>Veprimi sipas kuptimit të foljes ABDIKOJ. Abdikim i detyruar. Akti i abdikimit. Bëri abdikimin.</dd>
<dt><b>ABC</b> <i>f.</i></dt><dd>shih ABËCË,~JA. Abc-ja e shqipes. Abc-ja e edukatës. Mësoj abc-në.</dd>
<dt><b>ABAT</b> <i>m. fet.</i></dt><dd>I pari i murgjve në një abaci; titull kishtar i afërt me atë të ipeshkvit; prift katolik (në vendet ku vepron kisha katolike; në të kaluarën edhe në Shqipëri).</dd>
<dt><b>ABD</b> <i>usht.</i></dt><dd>Shkurtim për: Artileria bregdetare.</dd>
